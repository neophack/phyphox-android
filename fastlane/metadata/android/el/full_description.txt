Γνωρίζεις ότι έχει στη διάθεσή σου ένα μαγνητόμετρο 3D; Ότι μπορείς να χρησιμοποιήσεις το κινητό σου σαν εκρεμμές για να μετρήσεις την τιμή της επιτάχυνσης της βαρύτητας στον τόπο σου; Ότι μπορείς να μετατρέψεις το τηλέφωνό σου σε σόναρ;

Η εφαρμογή phyphox σου δίνει πρόσβαση στους αισθητήρες του τηλεφώνου σου είτε απευθείας είτε μέσω έτοιμων πειραμάτων με τα οποία αναλύεις τα δεδομένα σου και σου δίνει τη δυνατότητα να εξάγεις τα πρωτογενή δεδομένα μαζί με τα αποτελέσματα ώστε να διεξάγεις εκτενέστερη ανάλυση. Μπορείς ακόμα και να καθορίσεις τα δικά σου πειράματα στο phyphox.org και να τα μοιραστείς με συνεργάτες, μαθητές και φίλους.

Επιλεγμένες Δυνατότητες :
- Συλλογή από έτοιμα πειράματα, απλά πατάς εκκίνηση για να ξεκινήσει.
- Εξαγωγή δεδομένων σε μια πληθώρα γνωστών format
- Απομακρυσμένη πρόσβαση στο πείραμα μέσω φυλλομετρητή σε οποιοδήποτε υπολογιστή που είναι στο ίδιο δίκτυο με το τηλέφωνο. Δεν απαιτείται καμμία εγκατάσταση στον υπολογιστή- το μόνο που χρειάζεται είναι ένας σύγχρονος φυλλομετρητής. 
- Δημιουργία των δικών σου πειραμάτων επιλέγοντας αισθητήρες, ορίζοντας τα βήματα της ανάλυσης και ορίζοντας όψεις σε ένα περιβάλλον με τη χρήση του web-editor (http://phyphox.org/editor). Η ανάλυση μπορεί να κυμαίνεται από την απλή πρόσθεση δύο μεταβλητών μέχρι τη χρήση προηγμένων μεθόδων όπως μετασχηματισμό Fourier και crosscorrelation. Διαθέτουμε ένα ολόκληρο σύνολο από συναρτήσεις ανάλυσης.

Υποστηριζόμενοι αισθητήρες:
- Επιταχυνσιόμετρο
- Μαγνητόμετρο
- Γυροσκόπιο
- Έντασης φωτός
- Πίεσης
- Mικρόφωνο
- Εγγύτητας
- GPS
*μερικοί αισθητήρες δεν είναι διαθέσιμοι σε όλα τα τηλέφωνα.

Format Εξαγωγής
- CSV (Comma separated values)
- TSV (Tab-separated values)
- Excel
(Αν χρειάζεστε παραπάνω format, παρακαλούμε ενημερώστε μας)


Αυτή η εφαρμογή δημιουργήθηκε στο 2ο Ινστιτούτο Φυσικής Α This app has been developed at the 2nd Institute of Physics A στο Πανεπιστήμιο RWTH Aachen.

--

Επεξήγηση σχετικά με τις άδειες που ζητούνται. 

Αν διαθέτετε Android 6.0 ή νεότερο θα ζητηθούν κάποιες άδειες για να χρησιμοποιηθούν όταν χρειαστούν.

Internet: Εξασφαλίζει την πρόσβαση του phyphox στο internet, η οποία χρειάζεται για την φόρτωση πειραμάτων από διαδικτυακές πηγές καθώς και όταν χρησιμοποιείται απομακρυσμένη πρόσβαση. Και τα δύο συμβαίνουν όταν ζητηθεί από τον χρήστη και δεν μεταδίδεται καμία άλλη πληροφορία. 
Bluetooth: Χρησιμοποιείται για την πρόσβαση σε εξωτερικούς αισθητήρες. 
Read external storage: Αυτή η άδεια μπορεί να είναι απαραίτητη για το άνοιγμα ενός πειράματος που έχει αποθηκευτεί στην συσκευή.
Record audio: Απαιτείται για τη χρήση του μικροφώνου στα πειράματα.
Location: Χρησιμοποιείται για πρόσβαση στο GPS σε πειράματα που απαιτούν προσδιορισμό της θέσης.
Camera: Xρησιμοποιείται για το σκανάρισμα κωδικών QR στη φόρτωση διαμορφώσεων εξωτερικών πειραμάτων.